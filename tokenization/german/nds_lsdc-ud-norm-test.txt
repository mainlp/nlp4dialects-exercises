In de stad hove y niks eleyrd te hebben, as y mer gefyvd sint - en dát sin ik!
As de skoolmeister dat hebräiske höyrde, sou kun hee endlik wol denken, dat et keynen anders as de her pastor syn künne, un leyt gelyks lous.
Dee kearl het my den drüdden dag ankündigd, un wän ik myne reakeninge mid dem hiamel afsluten wul, sul ik et morgen doon, öävermorgen möcht et wol te late syn.
Unse meister segt, dat vake de geleyrde lüde öäver en klein woord, öäver en nüllige sake mekare wel drådnägelen, dat et når is, dat uw de håren der van te barge rysen, dat y der leyd um worden.
As de buur mål to slot weer un de markgråve gerade by disk saet, let hee em herin koamen un by sik sitten an syne sülverne tåfel, un wys em al dat sülvergeskir un al de kostbårkeiden, leyt de muskanten spealen, un den buur van de sköynsten spysen geaven, un vynen wyn dårto, sou veal as hee much.
'Du skynst neet in dyn hümöör te weasen', sea Jouke teagen Garrelt.
Dår is mål eyns to Göttin en visker weasd, dee het syn good broud had, wyl hee dag un nacht up de beyne weasd is; dee het ouk mål noch spaede up den åvend syn tüüg an de Havel dröygd un as hee eavend dårmid vardig is, höyrt hee, dat eyner van de ander syde, dår wår de Röyverbarg ligt, roopt: "Haal öäver".
De prachtige skolen, et nette stadhüüs mid bynå al wat der in was, ouk see vordweynen in de houg upflikkerende vlammen; de karke löyp grout gevår.
Weynige dage dårnå kam en junge in't holt, dee des nachts pearde höden skul, un de junge makede sik nich wyd van der eyke en grout vüür an, wårby hee sik lagerde un syn pypken smoukede.
Jå, wår is de knyptange?
Wat myn süsterdochter fiks is: dee kan gedanken leasen!
Un nu kümt my noch dat, dat myne dochter to'm eyrste in de deenst geit, un hüde hebben wy skoun de vyvuntwintigste oktober.
Dat höyrt natüürlik Andrees, dee jüst ünden in de köäke sit un sik tee koaken wil.
Syn vrouwe was der in et eyrste blind vöär; mor en moders ouge sügt skarp, vöäral as y mor eyn kind hebben en juwen man ouk an de tearinge hen gån is.
Do kwaemen see by en handwyser, dee der an den weg stön; dår saeten dree arms an.
Now, elk wiste wel, dat Winkels Hente en byster kwåd wyv was, en dat Winkel, sind dat'e syn eyrste vrouwe nå Marten Eskes ebracht hadde en mid Hente Wonnink etrouwd was, de helle in huus hadde.
Myn vrouwe visiteer höär gelyks, neet uut nysgyrigheid, man dat de kinder sik neet to skanden eaten sullen.
Achter den köen her löypen, dat mochte Hiärmen natüürlik alleyne doon; de vader was men dårto dår, dat Hiärmen tydvordryv hadde.
De beiden vinsteren to westen hadde man mid witte lakens vorhungen, to noorden weer man eyn, un dat stund oapen.
Hein höyld de handen an den mund un gröäl al wat hee kun: "Stüüüüürmaaaann!", de stüürman keyk aver gaar nich eyrst up.
An dem anderen ende van'er küäken stund dee lange eykendisk, wår in'en sommer giaten word.
Dokter Dreier het mik en ceddel eskreaven, den skölde ik hyr afgeaven, dän kryge ik en plåster, un dat skölde ik mik up dee steade leggen, wår ik dee weydage hadde.
Do kaem dår ouk eyns eyn sik to besteaden un de möller vortelde em gelyks, dat et in de möäle nich richtig weer.
Hee vorwündert sik un vrågt den waerd, hwat dat bedüdde.
Et hevt nu gans en gaar gin fatsuun, dat jy myn leevde sou kold en sou vorwerd handelen blyvet.
Lulef smit, mor raakt niks; hee smit vlak langs Bennad synen klump; of hee üm eraked hevt?
Dat is ouk wår un is döär veale teyken bewysd, dat düslike vordamde saelen, dee im grav keyne rouwe hebben, van god bruked warden de slimmen in tucht to holden.
Süg, dår koamet dree jungs an up klumpen, man eyne hevt twey steavels up de nakke hangen.
Dat snyderken leyt sik nich afskrekken un sprook vorgenöögd: 'dat wil ik ouk noch uutrichten.'
Mor der woanet sou unbesuusd völle ströypers in myn nåberskop, dat der vöär en unnöäse menske neet byster völle oaver en blivt.
Jy seaden, Jy weren my good - geavet my en bewys van un skenket my dissen buk, dee my seyre klook skynt un den ik wol midünder üm råd vrågen müchte.
Hee nam syn pype, kloppede hum uut, stouk hum bedachtig an, leyp noch en pår mål smöykend oaver de deale, un dan sette hee sik.
As nu de veerde dår hendaal kumt, sou is dår allens in uproor; dår sadelet de ryder eare pearde, as wullen see uutryden, de anderen maket eare geweare un sabels torecht un see loupen alle döärchenander: do wür de soldåt angst un leyt sik van syne kameråden wedder heruptrekken.
Dårup mut 'e de düvel by 'n kop pakked hebben en uuteropen: 'Belsebul! Smalbek! Sikkebård! Kumste her um baas Julfring te halen?'
Syne olden wiatet wal, dat my dat heyle getrouw skeyv in de mütse sit; see sint hellig up my as spinnekop; see willet my håste neet tospreaken, mer dat kan my niks vorskealen, ik wil mynen suane ten besten råden, nå myn gooddünken, al willet see ouk van helligheid mid 'en kop teagen de böyme an loupen, en ouw moder segt net sou.
De gemeynen lüde hadden em swårens immer nåsegd, hee miat mid valske ealen un hädde ouk valsk måt un gewicht; men se konnen em doch syn liaven nich ankuamen, un hee word eynen van de anseenliksten un de ryksten kråmers in de stad.
Dat weren alle wakkere un fyne lüdens, dee kort vöär wynachten åvends by der olden Marigge un Janhiarm, iaren man, in der stuaven saeten un spünnen.
See weren uut der nåberskop un döär den hougen sney klabasterd, üm by der goden Marigge in selskop to sitten, dän dan geit de arbeid swanke van der hand, de tyd werdt eynen nich lang, un de slåp kümt ouk nich sou bolde.
Dat spinrad bruke avers keyn lüüd underweagens to drägen, dän jeydet hadde eynen jungen by sik, dee droog dat rad un make den lüde mood, wän de elk reep un mid glönnigen ougen uut den hagen keyk, oader wän see by eyner steade vöärbykaemen, wår man vöär kortens den warwulv seen hadde.
Marigge hadde en pår düchtige knüve in den oaven smiaten, dee brennen nu, un et was sou sköyn warm in der stoaven; avers buten gung de wind kold.
See saeten alle vergenööglik to houpe un de lüdens traeden bolde mid den rechten, bolde mid den linken voot dat rad un de vinger tüägen uut den dysen de fynen spyrs vlas, dee mid spye nat maked wörden un dan düär de sluken as en vuagel up de spole lepen.
En ander lüüd nam den haspel un haspele dat gaarn af un band dat bind mid der fitsen to houpe, wän et knakke.
Marigge gung avers in de kameren un hale eynen korv mid viksebounen, dee nauw in den skouten saeten un sea to Jüsken: ‘Hyr hest du ouk wat to doon, de döppe, dan bruukst du nich immer Wiesken an to glupen!
Sü, dat is al dat drüdde mål, dat see den vadem loupen löt!’
Alle lachen harde up, un Wiesken ward roud as vüür.
Jüsken nam den korv, un Anton, Willem, Adolf un Paiter setten sik by ean, avers sou, dat see de lüdens konnen in't gesicht seen, un döppen.
Sou of en to, as ik eyns en book in de hande kreyg, sag ik wel eyns stån ‘mundus vult decipi’; dagen answyt heb ik rechtevoord gån plüsen en söken, sunder dat ik gewaar kon worden wat et bedüden.
Den meister vroog ik et eyns, dee kon et myn neet seggen, et was latynsk sea hee; den dokter dors ik et neet te vrågen, want dan hadde ik kans dat hee myn de gek anstak, en den domeneer.... jå, dacht ik, dee sol dan wel seggen dit of det is et - en det moot ik dan, sunder teagenpröätys mer gelöyven, of ik wil of neet;
endelik dacht ik: kom an, Knelis, selvens mer eyns an et söken; plåg y uw hersens ouk al en bittyn, as y eigens undersöket, heb y ouk gyn noud, dat en ander uw bedrügt.
Do ik jung was, heeld ik almöägend van leyren, en hebbe ouk noch wat an et latyn edån;
ik hadde, weat y, en neave, dee up de uterske skole lag, nu is hee proponent;
ik weyt noch best, et ging van mensa, mensae, mensarum, mensas, puer en pueri, dat was dan souvöäle as de vorbüginge van ‘tåfel’ en ‘junge’; wyder hebbe ik et der dan ouk neet meade ebracht;
toch - det sküt myn dår in - kon ik ouk enkele leedtys, sou as: ‘Iovivat’ en ‘Prosaluut horum Batavorum en Amicorum’; et ging altyd håste van ‘um’ en van ‘arum’;
et was en eiselik gesanik; toch spit et myn noch, dat ik et neet vuleholden hebbe, dan hadde ik nu künnen weaten wat ‘mundus vult decipi’ beteikent.
As ik de sin sou en bittyn nåstuderen, dår et in ofte by stun, dan docht myn, det et sou yts van foppen of vöär de gek holden must hebben, mer ik was neet seaker.
Later geböären et eyns, dat ik en aardig vertelseltyn las; dår stun et wear; twey höäksys stunnen der achter, en krüüssyn dårin, dat weys myn nå underen dår net sou en ding stun, en jå man! dår las ik: ‘De wereld wil bedrogen zijn.’
Vertelsel van nen buur, den et harde werken möde en et pap etten sad was, en et in de stad güng söken.
"Now vertellet et my toch eyns, mynen leven Krisjaon, wat mankeert ow dan toch eigenlik?" vröög ne junge burinne an höären man, den net van et land in et huus was ekommen en de pette verdretig en verdraid up den brandbak hadde esmetten.
"Wat my mankeert, Treeze?
Dat wet y net sou good as ikke, dat do y!
Ik sin et sad, altyd in de swarte aerde te wölen en my dan des åvends in de keyte doud te vervealen...
Ik wol, dat ik in de stad sat!"
"Och heyre, jå!
Dat kon my ouk sou völle nich verskellen!"
"Now, dan segge ik ow, dat wy der hen gåt, dat segge ik!
Hard werken en dan noch halv hungerlyden, dår bedanke ik vöär, dat do ik!
As ik ter mer eyne wüs, den unsen kråm wol koupen!"
Vöär olden tyden do woande up de Luoden-heide sou nen armen köäter, dee hadde niks te byten noch te breaken.
Hee hadde eyne vrouw mid vyv kinder, dee aver alle uutsågen, äs wän see bast gnageden.
Dat dei den armen köäter gans famose leyd, un wus sik in syne hertensangst nich te råden noch te helpen.
Beaden un vlöken wesselde mid enander af.
Nu kam et eyns eynmål, dat hee des nachts gaar nich slåpen kon; dän den åvend dårvöär hadde syne vrouw mid grynenden ougen vöärbeaded un syne kinder antwoorded, aver hee beadede nich mid, sunderen wän hee sik et alle öäverdachte, dan vlokede hee der wedder ächterher.
- Nu leyt em de böyse vynd disse nacht kyn ouge an enander doon.
Et was gerade sou ne rüsige winternacht, de wind hüülde, dat de böyme krakeden, de reagen plärde vöär de vensters, un kynen steern wöör an den hiamel te seen, et was sou düüster, dat man kyne hand vöär ougen seen kon.
- De buur smeyt sik van de eyne syde up de andere, et was em nich müägelik, dat hee slåpen kon.
Up eynmål höyrde hee sou en knisteren, äs wän et uut de küäke kaem.
Den bloudtügen vöär unsen gelouven, Henrick van Zütphen, syn sake, arbeid, lyden un doud in Dithmarschen.
Beskreaven un to'm 31. oktober ao. 1817 heruutgeaven van Claus Harms archidiakonus an de St. Nicolaikarke in Kiel.
Kiel, in de akademiske bookhandeling vorlegd.
De vöärreade.
Syd man anvungen het van dat hunderdjärige vroidenvest öäver de reformatioon to spreaken, hev ik my männigmål vrågd, – un je naeger de tyd kumt, dat wy et vyren sküllet, je eernsthafter un duurliker vråge ik my: wår neam wy de vroide dårto her?
Dän de unweatenheid van de sake is sou grout ünder vöärneame lüde un ünder den gemeynen man (sunst pleag de lätste alleyne de last to drägen) dat van hunderd keyne tein den vorskeal twüsken luthersk un katoolsk angeaven köänet, geswyge vortellen, wat lutherske gelouve vöär en grund un herkumst het:
Sü! eyn is dat van de vealen nådeylen, dee dåruut entspreaken mut, wän man syd twintig dörtig jår allerley kråmstükke, wårvan man vröer niks wus, by de leve jugend insmuggelt un invöört, besunders in vöärneame familien oader dee et weasen willet, dårdöärch dat kristendoom meyr un minder vordrängd wardt, wat nich wol to möten is.
Dårto kumt un to'm deyl volgt dåruut de groute ungelouve, oader as man et nömen wil, de mangel an vroamigheid, religiositeet im landen, an wåre leve to'm gelouven, dat man dat geistlike arvdeyl, wat unsen vöärölderen sweyt un blood kosted het, nich vast holden mag.
Sou segt de apostel Paulus Röm. 10, 14:
Wän de lutherske gelouve en sake weer, dee sik koupen leyt, ik wul ünder de hand vöär tein daler en ganses karspeal leddig koupen; vellicht den preester vyn mid, un de ware an den lütjen vinger wegdrägen, in en snuupdook beknütted.
Man wardt seggen, ik öäverdryve – låt see! – dee nich van buten de weld ansügt sunderen van binnen un mid de minsken sprikt, wän see ear aldaagsktüüg anhebbet, dee weyt beskeyd un wardt my vulboorden.
Wän et nu aver an vroide feylt to dat vroidenvest, sou mus wy de sake van en ander syde anseen, dat näämlik de vroide skal maked un hervöärropen warden.
Oaver de kunst gesund te syn van E. Smelzkop.
Wer de klokke lüden höyrt, mot ouk wetten, wo see hängt, un wän see noch sou houg hängt.
Bronswik, edrukked by Friedrich Otto un te hebben by G. Rademaker.
En volke, veernuut leven vründen toedacht.
Leve landlüde un landslüde!
Et givt nist up der weld, wat sou vyn un sou künstlik tesammensetted un sou wyse inerichted is, ar de minsklike körper; et givt aver ouk nist, wat sou ofte durch dumheid un oavermood voar immer vorhudeld un vorprudeld wardt, ar gerade dee.
Bestünde de skade alleyne dårinne, dat eynder mål voar smartsen de wände heruplöpt, oder kaeme et immer wirklik to'n ende, dat et mid eynen måle afemaked wörde, sou möchte et noch angån; aver sou lichte let sik de natuur nich underkrygen; et mot geväärlik veal eskeen syn, eyr see sik to'n doude entslüt voar der tyd; un de smartsen sint by der krankheid allemål et wennigste, ik möchte seggen gerade et beste; wol deane, dee see hat!
Tosamen atten see van de lekkere dinge, dee wyders sou betüün wassen.
In et eyrste wel, mår dat bedaarden gauw, dun see saggen, dat ik der my neet an stöyrde, en boavendean weaten see allemåle wel, dat see neet sou heyl gemakkelik en löypken mid my künnen neamen: dat hevt et Eykerken undervünden.
Mid en månd!
- Jå, meneyr, sei ik, legen do ik nooit.
Mår Jehan kun gin kwåd höyren van synen sönne en dea der et swygen to, al wis he eigenlik wal dat syne vrouwe gelyk had.
Bin ik neet sou good by de pinken as de beste vöär myn broud?
Junges, as jy sou en varkentyn in hüüs hebbet, gå jy de winter sou rüstig in; - to ik Toone betaald had, bleyv der noch geld oaver en dår hevt myn vrouwe Derk en pår skonen en koisen van ekocht en en nye pette, dår geyt hee sündags mea nå de karke - et jungyn is dan ouk byster vorneamstig.
Joke holdt my noch en pår mål utermåte pleserig geselskop as Jaap weader når belangryke klanten mut.
Mår eyn ding is seaker, et leavert souwat altyd en bült ellende up.”
Vlak nåst hum sat Loeks Poester, of, sou as he altyd nöömd wör, de Farmsommertoren, umdat syn nöäse, net as dee toorn, an alle kanten skeyv was.
Och, minske, gelöyvst, ik kan en tweyde maken?
Voord achter uns an kwam Mans Pikmans, en halve meneyr, dee handsken dröög.
Is he neet wys worden, wat et west hevt?
»Jå jå, Stina blivt hyr, is my jo gans recht, aver wat sküllet wy mid al dat leve broud upstellen?«
Dår bel en hund un kaem van de auwe rup naeger.
Nu hadden see em yserne handsken antoagen, nu müst hee sik geaven!
De konrektor was upsprungen un keyk öäver Kägebeinen syne skulder un kauwde mid vulle bakken de wöörde döärch de heytwekken rute: »De Soltmannen!« –
Aver dän het see my vöärsmeaten, dat ik my al mål vorköft had.
Aver ouk dease unsküldige underholdinge sül em to ne pyne warden.
»O, Dorimene...« vung Kägebein wedder an.
Ik skal dy vealmål gröten van myn Trina – dat is myn leev vrouwe, skalst du weaten.
As se em wedder uut Friedrichsbarg ruutleyten, do wöör hee en gans stillen dröymelpeter worden, dee kuum noch minsken kend had.
De seilmaker snupper bannig in de luft rum un wus eyrst gaar nich, wat lous wöör.
Neels böyg up den buurknülle af, woor noch veal lüde rümluren, wol üm den buurvoagd mid de heyren koamen to seen; hee sleyk den stig, dee achter Paul Struck syn gewease rümgung, dale nå den möälenbeake.
Blouts to den seilmaker sea hee nåher mål: »Hyr mussen veal meyr hollandske viskers togangen syn; ik see aver blouts ingelske un düütske um uns rum.«
Dår dröyp ik mid myn goden vründen Vogel Strauß un Hans Holtfräter tosamen.
Ydesmål stund man dår wedder un saeg hendale mid enttükken.
Ik wåg nich, ear to vrågen.
Dee sea: „Ney, Krischon, ik gelöyve et nich, en kearl as du let sik nich sjanghaien.“
Öch – wat en hitte – to'n eier leggen!
De lampe köym, aver de skoolmeyster nich.
Dat is dy jo en sköyne menagerye dår binnen.
Wy readen nu van unse reise un dat wy morgen vöär dauw un dage afreisen müsten, dän de weage weren by dat dauwweader gaar to slecht worden, un as ik marke, dat hee gån wil, segge ik - dän de gir-af-geskigde kettelt my doch helsken: - »Heyre rådsheyre,« segge ik, »setten See sik hyr leverst up en stool, See künnen den dekkel van de kiste insitten.«
Woans de dichter Kägebein de mamsel Soltmannen ne kushand up den pukkel smit, un de heyre konrektor in synen breagen afstöymen un uutulen deit.
»Wo?
– Hev ik al döärchmaked, kaptein!« –
Josua was nu old eworden un in de jåre koamen.
Üm düäse tyd do sturv Samuel.
Den anderen morgen heelden de hougenpreester un de äldsten råd, wo see Jesus am besten up de syde bringen können.
Un de küänig gelouvde dean woorden, un alles vorgavde hee, eyrst deas vadders vorråd, dan Reinekens eygene vorbreaken.
De meyster skikkede ouk en anderen; hee selver määk sik up den weag nå Slaumayers.
Küssen vleget an den dääts, eynige kryget ouk wat vöär den äärs.
Do vorleyten en de jünger un vlüchten.
De anderen inwöäners in dear stad, dee hourden bym stamme Benjamin.
„Kind, ik hevve noch en woord mid dy to köären…“
Marleen, Marleen, wat hev ik dy dån?
Ylig trad ik herby un skreyd to werke; de risse hadde ik in weyniger tyd mid mynen pouten upmaked, kroup begearig dårin.
Aver ansmeard hevve ik ne doch noch.
Dee word lichte vaste un wus rask mid gräs to.
Do kaemen syne jünger torügge un wunderen sik, dat hee mid der vrouwen köäre, aver nich eyne vråge en: Wat wult du van ear?
Ik stå in der gemeynde earem deenste; God het my dat ambt giaven; ik sal der gemeynde syn woord klårmaken.
Wel höldt vee un drinket ninne melke dårvan?
Wän en minske werke upwysen kan, dan kümmet em de gerechtigheid as loun un vordeenst to un nich as genåde.
Use heyre Jesus Kristus un God, use vadder, dee uus leev het un dee uus in syner genåde eywigen troust un siaker hoapen giaven het, dee tröyste juwe harten un make juw in allen goden wöörden un werken stark.
Voords reyp man Daniel un de küänig sagde: »Du büst alsou Daniel, hwekken myn vader uut Juda nå hyr ehaald het.
Höyrt dy alleyne hov un veld?
Dat skåg eyrst, wän et nütte vrous, dat de kläppen tomaked un de ställe warme holden werden mösten.
Achter dem hagen rechts lag dem nåver syn brook un heeld den gården warm.
Ik wil ear God syn un see süälet myn volk syn.
Syn erbarmen geyt van geslächt to geslächt by allen, dee en vürchtet.
Un acht dage wåren vearby (et hadde de küänig to dear tåfel sik sat mid synen eyrsten baronen, neaven dear küänigin sat hee), un blodig kam dat karnikkel vear dean küänig anskriaden un sprouk mid trurigem sinne: Heyre!
Dat is de junge vrouwe Hopsasa.
Wee de werld vorbeateren wil, dee moot by sik selver anvangen.
Sougelyks könden see seen.
Hiärmen dea et wyder good, dat et eame de skafner vöär dumheid rak, süs wöör hee, staad mid me tuage to vören, vorhafted worden.
Dem Zeus syn preester, dee buten voar der stad eynen tempel hadde, brochte ossen un kränse voar de poorten un wol al mid dem volke offeren.
Un doch is alles good sou asse et is.
Wy sint nit beyt, wan wy dat ryten in de vingers krigt.
Ik wil juw dåran erinneren un juwen sin dårvoar wake holden, dat jy an de wöörde denket, dee juw de profeten voarhear segd hevvet, un dat gebod nich vorgeatet, dat juw de heyre un heiland düär syne apostel giaven het.
Hee trekket teager dik, un dat mid veerhunderd man.«
Nüäte wüssen dår nich.
Dårup segden de anderen teager Josua: »Wy wellet dyne knechte syn un dy underdån syn.«
Du bis standhaft bliaven, hes dy ümme mynen namen möge giaven un bis nich möde worden.
„Hwo vyv- oader sesmål.“
Heinrech wol sy en biljet an me baanhoave koupen, wol deam skafner aver nit gaern up den taan hangen, woor hee hiane wol.
Dat is en ungelük, dat ik nit dår was, as dyne boaden ekoamen sint.
Do sagde de skültske: „Ik hevve jo ne kearl asse ne engel, mens de düvel dee supet.“
Dee nich stuur bleyv un lachde, moste eynen stuten betalen.
De wöörde, dee ik juw segge, dee sint geyst un liaven.
Skåpe hevvet en vorvreaten muul, aver eynen goldenen voot.
Jägerdivisioon uutmaken, dee ächter de front den updrag hadde, teagen de partisanen an te gån.
Hee is underweages to dy.
Dat vak is smaller, aver de ständer un balken sint nich swäkker as anderweagen.
Dee van de stråten: − arm un vorlåten − Nich al sint see slecht.
Wän et het: Vandage, wän jy syne stimme höyret, dan slutet juwe harte nich to, as juwe olden in der vorbitteringe deaden; dan vråge ik: Wekke wören et dän, dee syne stimme höyren un sik doch wiadersetten?
Reineke sagde: Sou is et wåged!
„Jo, heyre pastor, wan Jy sou gud syn willet!“
Aver gelöyvet my, dat usse leve heyre noch syne last dermid krigt.“
Hee vortelle nen en gelyknisse un wol nen dårmidde seggen, dat see altyd beaden un nich nålåten sollen.
Maak dy man al wedder wichtig, as wän du de oapenbåringe Johannis uutleggen künst.
Eyrst wän man eyn van de swåren dekkel upheav, saeg man dårin de gladde figuur van en kroos oader vat.
Hee meyn de raphöner.
Willet see uus nich en grouten geaven,
As hee nu dat halve dorp al afklopped het, un van den dörpsplats nå de achterhöörn rin böygt – wel steit dår un snakt mid Korl Göben?
Maak doch, dat du uut den huse kumst!
Noch stunden dår veal lüde herüm, aver de kinder hadde Jochen wegjaagd.
Bohle drait den stool anders.
Dee weren aver ouk myndage nich sou, dat en minske dårvan sou duun warden kun.
De soldåt sprung ouk up.
Vrouwe Harder, is dat wår, dat See al veer manslüde doud hebbet?
»Woorvöär?«
See dea et aver nich.
En mäden erskyn un vortel my, dat de her sik weagen veale arbeid gaar nich stöyren låten kun.
Hee weer sacht en beatjen anvroaren.
Hee skröäkel nå de hovsteade, un see saeg em nå, nich gelükkelig, nich trurig, aver möde un dröymerig.
Dat segge ik nich.
De düvel kam bolde wedder un sea:
»Woor sünt see bleaven?«
– De vörstengenåde is de krükke, wooran de lame gerechtigheid herümmer hinkt, un wän vörsten genaedig warden, willen see entweader old unrecht good maken un dårvöär noch dank oosten, oader see begån nyges unrecht, to'm weynigsten an dee, geagen dee see nich genaedig sünt.
Baanwärder krigt ear vated.
wo heyt dee, kenne ik em?«
Pastor mid en handgebäärde, as wul hee seggen: Tappen af!
»Sou,« sead Dörchläuchting gans swak,
Ik kladdere vlink öäver de swartsuurspütte uut de onibus, löyp nå den baanhov un steyg in de hougbaan, dee eyrst vöär en pår dage in bedryv setted weer.
- Mår see, junge, et hülp niks, dat sanikden yder keyr weader van achteren ofan.
Ik legge de handen plat up tåfel en süchte eyn mål deep.
- Dat mot dissen vorweerden heyrskop ouk neet vremd syn, ho sünig hee kyken kan, mår hee töätelt mid u, üm uw roude wängkes en uw blauwe öygkes, en as hee u in de ellende hevt ebrocht, sal hee u handelen as en lapsalver; wår veind y dan höyl vöär uw hartepyn?
"Melken, melken" röpt hee!
See, sea ik, as y hard müttet sjouwen en wröten en warken, dat uw sums de galle berst, dan mö y wel en borrel drinken, en et is wel vorknüpped, dat y anders de stov üüt de keale holden künnet as y in de torv of steynkollen beasig bint.
- Wy passen mekare, wår jy et beseet, üm samen genööglik te leaven en unsen ståt te blyven vören.
Hee hadde ouk student wesd, en hadde sölvs en lük beatje up et latyn leyren pråten, en dat kon hee nooit weader heyldal ofleyren.
Dår bleyv hee ne heyle tyd sitten, völen of hee ouk wat ebrokkene had, dat leyk allemåle med te vallen en ton reyd hee langsaam når den eigenaar van den kleinen bolle, den vlak in de büürde wonnen.
Eyrst had ik dår in et geheyl gyn sin an.
Waneyr mut ik der dan med de borrel üütskeyden, Andries?
Altyds blyvt uw harte noch rechtevoord teagen my as styv linnen.
- Hold y neet meyr van uw vrouwe en kinderen, - vroog hee?
Elkeyn is evven belangryk.
En no geyt hee der up de knene by liggen en de anderen ouk allemåle der ümmehen, want see willet seen of hee ouk jüdden wil, mår dat döyt hee neet; hee nemt sou völle van et höypken af as hee kan sunder dat der en köpken völt; med spye mag neet, heb see esegd.
Dat kün y edån krygen, Diekes, en mag y med my meagån, mids dat y my beloavet, dat y ouk ofstand doot van de borrels, want see, y bint anders gyn kwåde kearel; mår et is med uw net als vrogger med my - y prövet te völle, en as y de jenevercenten besparet, kün y et ander jår net sou good en verkentyn slachten as ikke.
Minnebreev van en snydersknecht.
wår dwalen uw sinnen; ho kan y sou but syn?
Hee kan al en heyle bodel psalms van büten, en neet alleynig dat hee see sou mår üüt et höyvd kan upseggen, mår ouk sou düdelik en klår, dat y höyren künnet, as dat hee see begript - see Diekes, dat is eyrst de rechte jus dervan!
- Kwam ik dan in myn kerteer, dan stund in myn hökyn altyd en kunkeltyn med koffy up en teste med vüür en en skoun wit kümmechyn der nåst; melk was der döär de koffy hen en, des junges, dan was dår sou en lakkere kooksmaak an, dat ik sou sachtys an net sou völle van dee koffy as van en borrel begun te holden.
Do, hebbet eyns en betjen gedüld en vortellet my eyns wat.
Et veld was altyd en weide.
Kwik et eyns mid uw olders, dår do jy braav an; dee süllen et u wel vöärmeaten; en as ik sundag by u komme en y my bedüdet, dat jy med my houwen willet, sal myn martelen en ärmoden te ende syn, en van klinkklår pleseer sal ik u en heftig mooi lodderyensdöyske koupen vöär en present, al kost et ouk en golden dukate.
Koup y see an de wåge, dan kün jy der sums eyne treffen med en paanse, döär y bange van wordet.
Ho kwam det.
De Plüme, dee altyd vöär vreade is, waarskouwde et Eykertyn gedürig en sei, skeid der now üüt, want de Bare begint de pette skeyv te trekken, en dår kün jy altyd an seen, dat hee kwåd wordt.
Uut dee tyd stamt ne andere hobby, kleyre maken en dat köämt good van pas by et maken van de gardynen en et andere naiwerk.
= Y wettet toch dat ik weg wille en dat ik håst hebbe?” futeren hee teggen den bedrämmelden knecht.
See willet höyren wat hee der van dech.
See wassen uut de kerke loupen vöär dat et dån was.
Gåt van de middag med my stokvisk eaten: dan kün y eyns hengån en sitten en hötjen.
- Van myn Annegyn, sei ik, - wel as et uw beleevt, meneyr, völle - en ouk van unse veer magys en myn Derk, dår bin ik gek mea, et is ouk myn eynigste jungen.
Dat koffy ne echte business is, hebbet dee koffysetapparaatfabriken en koffybounenhandelaren ouk eseen.
Joke lopt achter my an hen binnen.
Eric Hütte blivt gangs üm de Bodbrewe by de bookhandels bekend te maken en te vorkoupen, et bestüür döt dår ouk an med.
• ‘Peardespöllen’ med rübbersnoren as teagenkrachten en tauwtrekken.
Ik wedde, dat et vorandert, as y mår doot, wat ik edån hebbe - weat y, ik bin to egån nå vrouwe R. en dår kochte ik en steynen varken, et kosten en dübbeltyn, mår see, der was en berste in en dårümme kreyg ik et vöär twaalv doiten.
- Ik hebbe u al sou männigmål oaver dissen gepokkeneerden snuushane under et parsyser ehad en sint der noch de olde kneapen neet üüt?
Ydereyne hevt wel eyns wat, kolde evatted, grype of sou yts, mår det geyt meystal wel gauw wear oaver.
Wy spöälden of hougere machten de stålen snuten van use skonen betouverd hadden.
Do de kerke vöärmiddags uutgung, löypen myn bröör Joapk en ik up en prukemakers dravke nå et gemeyndehuus, want dår sul wat geböären, en wy wullen der uut nysgyrigheid by weasen.
Vöär en amatöörgeselskop is sou yts en heyle swöäre upgåve en det was dan ouk noch nooit vortöynd.
- Ik wul ouk wel eyns achter de spekpannekoke sitten.
Vöär et tweyde jår hebbet wy veer byeynkumsten had in plaats van dree in de vöärgånde jåren en dat is uns en de leaden good bevallen.
Dår bin ik, sou lekt et, sou med beasig dat et eyrste stükky van use lüchtreise vöärby vlögt; letterlik.
Et leste ståltjen is dat see ouk den lechtskakelaar kan bedenen.
To Baos Julfring en sikke vöölde, skreyde hee et uut: 'Dår ståt skreaven: Hår hevt hee. Et is de düvel!'
To ik haar de ofspråke med meneyr vortelde, see, to kreyg see de trånen in de ougen en sei see, dat ik yder keyre mår by haar te hüüs kommen muste, as ik des maargens trek kreyg nå jenever.
Now moot y neet net doon as of dee vorhalen hyr up et skoolplein begünd bint.
Padhoes, use katte, kregt et der al oaver van hüm.
Mår see, Dieks, wat ik mucht seggen of neet seggen, meneyr bleyv my de baas en pråte my te 'n laaste sou weyk as en kind.
Dat y sou mår up de stråte liggen gåt?’ vragt Constantijn spottend.
Later heb ik der weinig last meyr van ehad; gekskearen kan ik ouk best hebben, mår de kameråden weaten wel, dat ik neet med my låte sollen.
Hanna en Willem wassen der en pår van et gemödelikke soorte en hadden twey mooie dochters, Anna was twey-en-twintig, Mina was achttyne.
Wy hebbet de tyd.’
“Dat had ik wal dacht.
Et is en wunderbårlik geval.
At hee Jenny noch eyns wul spreaken, dan had hee nu mooi de geleagenheid want see studeren vlak by em, in Düütskland, in Berlyn.
To weer ik in eyns sou hellig, dat ik et Eykertyn in syn gråt greyp en üm boaven et luke hol.
Et is midden in januåry, wy hebbet sney, de sünne skynt en et is windstille hyr in Twekkel, düs alle readen üm en stükske te gån fytsen.
“Ney, dat is et neet,” segt Joost.
Van dee tyd of an leyt ik ydere weake et jenevergeld der in glyden, en toon wy vöär 14 dagen et steynen varken kaput maakden, was der sou völle in, dat wy der en mooie vette bigge vöär kunden koupen.
See hevt de tyd, ouk al blevt der al minder tyd van leaven oaver.
Dominee düs höär neet an; en yn de kerke, sean see, wör höär ouk niks anders toholden as de büle, en dat was yn de harbarge anders, dår kreyg y ouk noch wat vöär juwen geld.
Net vöär dat hee de döäre van de klasse dichtsmet, höyrt jüf Sanne hüm noch seggen: ‘By sou en kütjüf wil ik neet in de klasse sitten.’
Et is jo gyn geheimken.
Dårüm, Miekeleev! stel dissen springer üüt uw sin en hold u laeg by de grund, dan val y neet houg.
En kleine eaterd bin ik neet en by en pund meal heb ik gyn spölleman nöydig.
De kearel hadde neet vöäl van sük sülvens, mår hee hadde en ryk wyv trouwd, en et sprak van sülvens, now wus see ouk alles beater as Hinne, en hadde altyd gelyk.
In de eyrste plaatse visken.
Denk an et spröäkske: ‘Ungeliken ård, deent neet epård!’
De tweyde was Sjoerd Bastenoa, en freeske styvkop.
Dår had jy Kloas van Heuvelen, en eywig dikke kearel mid en yselk fyn stemke.
Et hevt nu gans en gaar gyn fatsuun, dat jy myn leevde sou kold en sou vorwerd handelen blyvet.
Midden in de nacht had moder de dokter ebeld en in en rappigheid was de sekenauto ekoamen, want der was vöäle håst by.
Ja ja, jüfvrouwe, sou gåt et in de weareld.
Nå hum kwam en heyle rummel tegelyks.
Ik kan my neet langer bedapperen en gå neet når myn eygen flatty, mår direkt når et husy an de buskrand.
Der sit ouk kopper, sink of messing in.
Marlies hevt de saken good oavernömmen van Harry Groener en as nyen bessem medeyn wat nye dinge anpakked.
Seg et toch glad üüt, wat jy teagen my hebbet, dat jy my as en olde lappe up syde smytet.
En stük of männig buren satten der al by en söäpke.
En as y an Geert Knellies, de undermeyster, vrögen, van wat kante de wind kwam, en hee wus et neet, dan sea hee: „van de kante, wår Loeks Poester syn nöäse hen wist.“
Swaie med arms en beynen as of et sou höyrt en völe my as en man med oavergewicht in en pråtgruup vöär anoreksiapatienten.
Ho ik et ouk mid u söke te rygen en te plooien, ik kryge et mår neet sou as ik et gaerne had.
Dat et mår sou vöäl möägelik döärwaien kan.
Ofgeloupen såterdag halen ik em up ümme en endtyn te loupen.
Dat ik der ouk heftig oaver eprüüsd hebbe, en der vindig seek af ewest bin, dat is u bekend; en nå de leste krüpsy bin ik noch neet sou ik höyre, want ho ik et wende of draie, ik weyt an u gyn mauwen te passen.
Junges, junges, wat sin y en mooi knap brüüdjen eworden!
En beatyn leasen of slåpen, nå de radio lüüsteren of televisy kyken, det geyt best good.
Völle wyder dan höär eigen vöärdöäre is Kato nooit ewesd.
Dårüm gå jy ouk döär den dag altyds sou mooi anedån, egolded en esilverd, bekant of y nå de karke gåt.
En Hans wör al dwarser.
Neymår, dat is vlak de lappe nevven et gat.
Mår ik magge now vöär de vrouwlü wel is nygen.
Joapk sea wel eyns van hum: „syn nöäse kikt skeale, hee wist nå alle kanten tegelyks hen.“
Neymår, deerne! dår sy y neet to esneaden: dat sul u vögen as en neye lappe up en old wammes; dat ståt neet en dat holdt neet.
Dat düssen see wel doon; et wassen ryke buren.
Dat hee giftig was en eskrokken, dat skeyn höär niks te können skellen.
By elke kampeerplek is en ofvalbak vöär de neet te hergebruken rummel.
Wy motet uus neet oaver de kop jagen en sou vrisk möägelik an dee vorskrikkelike bült begünnen.
Is de nacht vöärby, dan richt see ougen en hande up üm de nye margen te untvangen.
Gyn menske wet seaker of Trui helderseend is, oaver sükke hokuspokus swyget see lever, ümdat et neet anslüt by höär nüchtere vorstand.
De brüüd en de weadevrouwe.
Hee bemöit süch souwat neet med andere kinder en in de pauses lopt hee meyst alleyne up et plein.
“Fui, wat en vorvealende kearl”, segt see ungevrågd teagen de beide vrouwlü dee at ‘tovallig’ by höär döäre ståt.
Jå now, party bint lakkertys, döärgåns halv seek, of see hebbet et in de rügge, sitten vul beklagelike pyne te knarpen, dat y gyn centen genoog te hüüs brenget en al sük gesanik meyr – de mynde hevt dår te 'n minste best slag van.
En ho löyp et of?
Eaten döt hee ouk slecht trouwens.
Toon vroog ik nyskyrig an de olde baas: “Wee waren det now?”
Dee vrouwen, Diekes, willet uns wel gråg up de gode weg helpen, en ik gelöyve, dat see döär de banke beater bint as wy!
Dee heb ik ekocht van Toone med de knee'e üüt Dieze - dee hevvet mye best behandeld; et had gyn ouge vul voder in de mage en hevt besünder weinig ineslagd.
Unkrüüd weden, vordörde blomen der üüt halen, grös maien, käntys knippen, strüken snoien en gåt sou mår döär.
Y sullen eyrder meynd hebben, dat en muus et dea, dee see up de staert trapped hadden.
Oaver et gelöyv en de politik wördt nich ediskeld.
Ik sal dy et seggen, Ebbe: to hee de bård van de düvel vöölde, is hee an et karmen gån en löyp wear hen de skürsteyn, wår hee wear uut skreyde: 'Moot Baos Julfring starven?
Hadee, Mieke! tot sondag.
Sondag, dat mis neet, see jy my altyds in de predikaty, en des åvends, nå koffytyd, by uw vader up den haerd, um te höyren nå et neys üüt de krant.
‘Wat is hyr an de hand?’
Hee sea dårum ouk nooit heyl vöäl, en as hee noch eyns wat sea, dan kwam hee meist med de klumpen yn et gelag.
- Mår, Andries, sei meneyr - jy bint en eyrlike kearel, neet wår!
Sou now en dan sågen see em en ouk financieel heelp hee see voorde.
- Mår see, Diekes, döär dat ik now gyn borrel meyr drinke, hev wy te hüüs now en smöyde leaventyn; - van middag denke ik de vulle måne wear te seen - want Annegyn sei van margen, as y üm 12 üür te hüüs kommet, Andries, steyt de spekpannekoke klår; junges, see bakt see sou lakker.
Wat ne kondity en wat en inset, et löyg der nich üm.
Mår ydere dag mus Gees der noch an denken.
Myn skounvader was syn heyle leaven beasig ewesd.
“Red y dat in eynen dag?
Ik hoapen mår det et gehöyr van de gode man neet al te best meyr was, ik leie de vinger up de mund en flüüsteren: “Ssssttt… hevt hee wel.”
Syn wark strålt pleseer uut en leevde vöär de dinge.
Et eykenböymken worden nå vorloup van tyd ne machtigen mooien eyke, den buur den em med et graven uutmaken had låten stån, was der al lange neet meyr, synen sönne was al wear old en den synen sönne was now buur.
Med vöäl stennen en puusten heistert hee süch in et gangpad en rekt süch uut når de kassys vöär de handbagage.
en sou te seen was hee noch heylemåle heyl.
Of lüde dee at des åvends gyn koffy drinket en des anderdages en seyr höyvd hebbet.
Trouwens, Hanna en Willem hadden Anna en Mina wal dreedübbel de bodskop medegevvene, sich neet an te leggen med de soldåten.
Myn vrouwe en ik doot sou gyn ouge dicht.’
Tyd üm höär spüllegys up te bargen kregt see neet.
Modertyn, modertyn, wat is ü nysgyrig!
Ik meynde et neet sou van dat cake bakken.
Ik heb dår neet vöäl sin an, mår uus pap vindt et volgens my wal mooi as ik med hüm medgå når opo Valthermond.
De radio lat Meatloaf höyren, mår an syn Paradise heb ik gyn sin.
Now en bettyn meal meyr of minder kümt der neet up an, - reakenet der mår up, dat y et büükkyn good up de lyste künnet setten.
See holdt afstand en et kontakt beperkt sich töt af en to ‘godendag’ seggen at see mekare up de stupe teagenkommet.
De heyle weake, van des måndags tot såterdags, sitte ik jümmers stik ståvast van des märgens tot des åvends by baas Nol up de tåfel: en vöär myn jenevercenten låt de waerd üüt de Golden Ploege gyn neye sküür by et hüüs setten.
See hevt souwat twey månd vorstek gån låten en as ik up en åvend in de eyrste skoolweake nåst höär komme te fytsen, stelle ik de glupends originele vråge: “Heb jy en gode vakanty had?”
- Wel, sei ik, ik taksere vöär twey dübbeltys of en kwartyn.
Ik wyse når myn kop.
Et is hyr prachtig en vulup kansen vöär ydereyne üm sich te untploien……….
To reed meneyr my an, gyn drank meyr te drinken, mår et geld vöär myn vrouwe en kinders ampart te leggen.
See sea dat see Elsa heyten en vanaf den dag kwam see elken åvend evven by et weideken ümme et peard wat to te stoppen.
Van minne kante leaverden det vöäral mooie plaatjes up.
Gyn menske kan noch seggen of et wel of neet en penalty mus wean.
Männig kamisool, buks en wammes van de gode lüde heb ik bekant stik vorknipped en vorsneaden, dår ik sat, en myn höyvd oaver u tornde en plüüsde.
Mer et löyp good of vöär my, de cyferlyste kun slechter.
Höyr eyns, Andries, maket der 6 weaken van, en månd is sou kort.
Ik heb de auto by huus en kan Daphne wal eaven wearüm brengen.”
Now, vöär ho völle jenever drink y de eyne dag döär de andere.
Ney, et is et heyle land.
De klarken leit üm mår wyndeiers: en sullet y de måte holden vöär de jüffer van en notåris, al is et ouk up en plat dörpke?
En misskeen had ik et noch neet klårespöäld sunder myn Annegyn.
Gistermörgen lag hee sou mår doud in syn hokke.
Meynd y mid üm te süllen eaten üüt de kürv sunder sörge?
Now, ik wul dat ik see ouk kreyg; mår by my is et de eyne middag koffy med roggentönnis en de andere middag tönnis med koffy, - see nömen et te 'n minste koffy, mår ik segge et is apennat.
Up gegeaven moment sköyv see toch wear tüsken haar olders in.
Souwat teagen et linker vöärrad van de rollator untploft et stükky vüürwark.
Yn de höörn van de haerd sat Pijt Bobbelhoes mid syn dikke golden orlogykedde.
Good sou, dat is dan klår.
Ronald Soeliman (Suriname, 1965) worden jung in Suriname en hevt javaanske olders.
Now, dår had de man gelyk an.
Det weyte ik neet sou percise.
Ho kan u et harte toch sou houge stån, dat jy üm deen kwibus en goden werkman understellet?
Want uut de veanstreak kwam see!
Med en vorbeaten gesicht holdt et kleine wicht et stüür vast.
Dat beveel üm heyl good en langsaaman begun hee te wennen in de groute stad en dår rundümhen.
Regelmåtig was der e-mailvorkeyr en ouk fotos gingen der af en to hen en wear ovver de atlantiske oceaan.
Mår wat geböärt der?
Mår woor hee my oaver spreaken wul, was dat ik de eyne dag döär de andere te völle drank gebrüükde.
Mår, Andries, ho maakden y et toch med et andere volk: lachden see uw neet braav üüt en heb y neet en bodel mütten lyden?
Y sint my mooi boaven et höyvd egroid.
Ik geave hüm alles döär wat hee gaerne weaten wil.
Ton sea hee dat hee terügge sul gån når syne buurderye en at Elsa wul dan much see med üm medgån as syne vrouwe.
Underwyle gröält see by gedachten oaver de vorgangen åvend.
Dee heb y al eyns in de vingers ehad, neet?
Vlak vöär et vüür, med de rügge nå de tåfel, sat Hinne Kloassens.
Yn de andere höörn sat Jan Bot, en rechte knysebyter, dee wel puusten, mår et meal leevst yn de mund holden wul.
As dee wat sea, dan kun y nooit löyven, dat sou en mager gelüde uut sou en vet lichaam kwam.
En soorte beddesteade, wöör vöär de stoavensetsters gode klanten satten.
En der bint lichaamsdeylen wår jy et nooit van vorwachten sülden, dee my ouk now noch krum stån gåt.
Sanne vöölt höär beynen vulloupen.
Vöär uus allebeide is et vansülvspreakend dat dat der kumt.
Now, Bare, brüllet mår neet, sei hee, ik sal niks meyr seggen, en see, üüt was et.
Dan do ik jümmers püür alles vöär u, en ik make et u sou handsaam, as in myn krank vormöägen is: en dat nådje sul sou döärloupen as y eyns myn vrouwe wordet: gyn enkele steake sal der an losgån.
Du drummelske meid!
Och, wy waren med syn dree'en an et såd vorsketen by meneyr v. A., de Plüme, et Eykertyn en ikke; - et Eykertyn, dat en kwåd katås van en keareltyn is, had my al lange liggen te plågen, dat ik en dröygkauwer was, dat ik ouk wel gauw en koksiane sul worden, sou det my dat erg begun te vorvealen.
Mår ik löyve, dår sit üm de knöype neet.
Wee is dan uw brügam?
Dit jår ouk med söy en dreehunderd man, mer jå, de Gravenes is ouk noch in anbouw.
De meadeseggenskopsråd hevt al oaver de breev van Maria en Joost Vermeer pråted en is ‘as eyn persoon’ achter de skole, c.q. Kas Harms stån gån.
Et is noch dee eygenste smalle heyrskop, dee klarke van unsen notåris, dee et üm düüt.
- Now bin ik vorknüpped, sei ik teagen üm, as ik uw neet van de solder ofgooie, as y uw neet stille holdet.
Now, dee månd müt ik eyrlik seggen was vöär my en sure temptaty; want dikwelks kun ik sou rummelig en fibberig weasen, junge, dat my et water langes de tanden leep, as ik mår an en borrel dacht.
Now, dan loupe ik gauw nå Annegyn, see müt dan en pund meal meyr beslån, dår kün y et ümmers meade redden?
See hadden al heyl wat fotos emaked en maken ne rundreise döär Europa, den anderen dag sullen see når Budapest gån.
Mår et aller-, aller-, allerbelangrykste up Camping Durêve is ofvalskeidinge.
See hebbet noch kekken når sikke of struusvöägel, mer de markt sit ouk sou händig an vul.
• Oaverloupspöllen en ne vorm van snelwandelen.
Sand en veane, et akkordeerde neet!
Ümdat ik in dee jåren trainer was van ne atletikvoreyniginge med den name, lag et vöär de hand dat ik vöär de ‘wat olderen’ ouk et vöärtauwe nam.
Do hadden de dree dat ryke alleyne.
– Nu kyk mål eyner – Alsou See sünt de ol Jahn?« –
De olden teartunnen sünt sou düür;
De beiden anderen, Hannes Holm un Timm Voß, gungen en beatjen töägerig achterher.
Ney, dår feylt sacht noch de tüttel öäver dat i.
Jochen beyt sik en ende van synen rultobak af un skouv dat mid de tunge achter de kusen.
un wän du dy lousryten deist, blivt Sterlau dy ouk trouw?
»Ney, deit nich nöydig, an den hals vrere ik nich!
In den windskadden van en grouten sneldamper, dee hyr up leavendige un doude ladinge luur, smeyten see dale.
Dår kunnen ouk jo noch ander lüde lust to hebben.«
Do sprung de storm dreemål um, krempel de arms up un hauw dårtwüsken.
(Klatsen by de CDU) Ik hev dår gaar niks geagen, dat see russisk un törksk leyret, aver plat mötet see ouk leyren!
De kinder bleyven gesund, kunnen good leyren un bleyven sou lange by den skoolmeyster, bet see uut de skole weren, un de skoolmeyster haal alle jår syn tweyhunderd daler, as dat in den breev skreaven stund, un syn kostgeld van den buur, un de lüde wunderen sik alle, dat de skoolmeyster sou up de beyne kaem, un vöärher hadde hee doch niks had, man see wussen nich, dat hee up sou en aard by dat geld kaem.
Tolest wil hee em noch en vråge stellen:
Dee is doch sünst to düs tyd to huus.
O God, o God, o God!
En huusknecht, dee eyrst vöär korte tyd van den lande koamen weer, köf sik en stük tüüg van twey eale un bröch dat to en snyder, dee skul em dår en lakensk jakke uut maken, dat hee sik in de stad ouk seen låten kun.
Weer dat nich alle dårtokoamen, dän weren see nå »Feststellung der Personalien« up den vryen voot bleaven un hadden nåsten en lütte bröäke betaald.
Man mut weaten wat up den lande heyt: leasen!
Hee kladder vöärsichtig den wal hendale un weer dän mid en lütten sprung in den park un stund dicht vöär Maren.
»Hold stop, lüt junge, sou hebbet wy nich wedded!
»Dat het de pastor my dån.«
»As wän dee ouk tosamen beadeld is uut tein språken.
Vandage köänet en pår plat vorstån, aver blouts weynige köänet noch plat snakken.
– Aver – dat mut ik ruutkrygen!
As see nu sag, dat alle eare künste an Wit Düveken afgleaden un dat see vaster as en vels up earem sin stund, vorwandelden sik nu alle eare gedanken in grim un wood, un dacht see up niks anders, as wo see dat arme kind un syn gelük heyl un gaar vordarven kün.
Ik make my sorge um den olden goden junge.
– Wo de ol man sik bangt!
As ik snachts nå huus kwam, heb ik as eyrst nå shampoo söcht un dee ouk gelyk in uns badkamer vunden.
Stork, stork, langebeyn, hest dyn moder wol vlegen seen in de grouten wisken?
Mutst dat groute lout gewinnen, dän büst baas.
See keyken my eyrst sou en beaten wunderlik an, dän stotteden see sik an, un do vung de eyne an to spreaken.
Mid de Elve hadde hee niks meyr in den sin, hee seil wedder in de Wesser rin un gung mid de visk in Geestmünn to markt: öäver 300 mark kreyg hee voar syn uutsochten eadelvisk!
Sü mål, wy hadden doch domåls den klub maked twüsken Moskitonien un San Soltwoter un Jan Dominix, weytst wol, du büst jo ouk mål dår west un kenst huusgeleagenheid.
„Ik wil Pua dat henskryven!
»O«, sead ik un löyg, »ik wil my dår man mål en rys van upneamen, wän ik my mål en skip bouwen do; dän ik ward doch in mynen leaven niks anders as en kaptein, un du wist jo ouk wol niks anders nich as ne lüt kapteinsvrouwe warden, nich?«
Du weerst doch rein narsk nå de deerne.
Aver nu givt veal arbeid, sou en lütte gast wil ouk syn uutstüür hebben.
Un wy denket: De dådsake, dat en språke, näämlik platdüütsk, nich meyr sou veal snakked wordt, is keyn grund, düsse språke nich meyr in de börgerskop to snakken.
Ik wul näämlik ouk noch nå dat Grote-Oog un eynen besöök maken.
Röwekamp [CDU]: Dee snakket nu öäver dat liberale manifest!)
– Nåsten het hee vrylik segd, dat weren keyn trånen west, dat weer en waddikdruppen west, dee em up de nease vollen weer – äver ik kenne em beater, hee hadde ouk syne weymödige turen.
Em weer bange tomode.
As Paul weg was, plinkede vrouwe Groterjahn earen eyherren uutdrüklik to un wysde mid den dumen öäver de skulder nå ear nåvershuus to.
Voar myn groutvadder weer hougdüütsk jümmer vrömdspråke.
Nu hee en stunde sik dår vorwyld het, do segt hee to den kulengraver: »Du givst my nu dat geleid bet an de grout karkenpoorte un morgen åvend büst du by my to gast.«
Skul Hinnerk ouk sou weasen?
Dår het dat dän in de 25. sittinge an den 2. juli 2008 de börgerskopsdebatte öäver den andrag van de CDU-fraktioon geaven.
Ik köype keyn botter wedder van dy!
Her Groterjahn was wyldes, dat syn vrouwe preadigen dead, upstån, hadde syn leev döchting in den arm vated un küsde see up de steerne:
Hee tart dat wyv nå dat wandbedde, rit dat up un legt Maike rin.
Un wee nich weyt, woor hee herkumt, dee weyt ouk nich, woor hee hen mut.
Man eyns heb ik my swoaren: Vetvlekken uut kleyder vorsöke ik nooit weader sülvst ruut to maken.
Dat weer en pleseer!
– Her Droi vung nu wedder an to legen, un mamsel Westphalen skäämt sik in syne seyle un drait sik in den arger rüm un segt: »Skämen See sik, her Droi, den leanstool vöär dat ölder mid slichtigheiden to bulsteren, dat givt en hard küssen vöär dat geweaten.
Sou sköälet see de vroide ouk midbeleaven.
Dee hagelen man sou rin.
»Kasper, ik segge dy, blyv dårvan af!
Wult du my ouk noch vöär narren hebben, vordraides wyv?
De linke hand hadde see in de syde stemd, un in de recht höld see earen nygen hårbessen, un de mütsenbänder vlöygen ear man sou üm den kop as stormwimpels.
»Morgen is midwoch, un dän is ümmer keyn skole nich, dän het de ganse stadskole vry, midwochs- un sünåvends nåmiddags.«
Swart wörd my rein vöär ougen!
Dee segt my lange niks.
As de buur en set up bedde weasen weer, höyrde hee der wat steanen mang de beester, dän hee hadde jüst en ko up melked werden stån.
Aver antwoord kaem nich, un de reise gung wedder wyder.
Tostand, segget See, tostand?
Valt my gaar nich in!«
Wat sal man hyr buten mang de vuren anders warden as slecht odder dul!
»Dat deit dyn tostand.
Jy weaten jå, dat ik in lütje dörp grout worden bün.
Bohle deit dat, stelt den stool aver vorkeyrd.
De skooster sküddelde synen sak up un sea to den düvel, aver lange nich sou kros as de snyder: »Den gansen kråm sette nu wedder tohoupe to dree kovelle.«
Aver sou as Brommy to Hammelwarden in de aerde ligt, in syn admiraalsvlagge indraid, sou söllet jy dat mid my ouk mål maken!
»Beskeyd weyt hee hyr nich, vrömd is hee.«
Worüm skal ik loupen, ik hev gaar keyn yle; ik hev nüms to vorsorgen as myn vadder syn söän, un dat hev ik licht vordeend.«
Syn gesicht weer dårby as in steyn uuthauwd; blout as de justityråd ümmer naeger nåvråg un andüden dea, dat hee meyr wüs, sprung syn ouge nå Detelt Rolff röäver un skuul em an, dat man bange warden kun.
Ruut.
Wek van uns sünt gelüklik döärchkoamen: von Massow uut Kolberg, Bönninger uut Sülwerbarg un Wagner un Reinhardt uut Magdeborg, äver dat see dårdöärch veal gelükliker worden sünt, hev ik nich höyrd.
Nu gang dat dän an dat pakken; in'n ümseen was dat besorgd, un as allens up den wagen lag, kam de Strüwingken noch mid en grouten korv vul botterpoamel un metworst an to dragen.
Dat wüllet wy wol midmaken.
»Soulange du by my büst, hev ik tyd, ümmer tyd!«
Jä, ik – ik – my deit dat jo ouk bannig leyd!
»Ney ney, dat geit nich, myn deerne, den hebbet wy nich vordeend – wat segst du dårto, Spitz?«
Ney, segge ik, dat dörv ik nich un dat do ik nich, dat is geagen myn handslag.
Na, nu do man nich sou!
